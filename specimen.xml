<?xml version="1.0" encoding="UTF-8"?>
<collezione xmlns:dc="http://purl.org/dc/elements/1.1/">
        <dc:identifier> I </dc:identifier>
            <dc:title> Abbazia di San Gallo </dc:title>
            <dc:description> I monaci medievali erano al completo servizio di Dio e la loro vita cercava di rispecchiare (perlomeno in teoria e spesso in pratica) i loro principi. La Pianta di San Gallo è la trasfigurazione architettonica di questi ideali. 
            Questo sorprendente manoscritto del secolo IX è di notevoli dimensioni: cinque pezzi di pergamena meticolosamente cuciti assieme, che rivelano la pianta di un grande e ben attrezzato monastero benedettino, con la chiesa e tutti gli edifici secondari - dormitori, botteghe, cucine, infermeria, stalle e così via - necessari per sostenere una comunità autonoma composta da un massimo di centodieci monaci, più di cento lavoratori e i loro ospiti. 
            Lo scriba che lo disegnò pare aver pensato a tutto, compresi gli edifici dedicati alle attività per la tenuta dell'abbazia come le officine degli artigiani. Brevi annotazioni sulla pianta identificano questi edifici, così come le aree esterne adibite a giardino e frutteto. Tutto è calcolato con grande precisione e organizzato in file ordinate: la residenza dell'abate è collegata alla chiesa tramite un passaggio; gli alloggi dei servi sono convenientemente vicini alle officine e ai fabbricati agricoli, e ben distanti dalla casa dell'abate; in alcune parti del monastero è previsto un sistema di riscaldamento sotto il pavimento simile all'ipocausto romano e ci sono molti bagni nelle aree più periferiche per agevolare lo smaltimento dei rifiuti. 
            Questo è l'unico grande disegno architettonico esistente del periodo compreso tra la fine dell'Impero romano d'occidente, nel V secolo, e il 1250. 
            La pianta fu disegnata in Austria, nel monastero di Reichenau, e tra l'816 e l'836 fu inviata dall'abate di Reichenau a Gozberto, l'abate di San Gallo, che stava progettando di ristrutturare il suo monastero. Per quanto ne sappiamo, da allora il documento è rimasto sempre a San Gallo. 
            La Pianta di San Gallo resta comunque esemplare, sia per la completezza delle strutture sia perchè accoglie le più progressiste concezioni monastiche dei tempi, quelle riforme che la Chiesa stava introducendo e che prevedevano, per esempio, che gli alloggi per i lavoratori laici fossero all'interno del complesso monastico e non all'esterno. Si tratta di un progetto dettagliato, pensato senza dubbio per rispecchiare l'ordine della regola benedettina secondo la quale vivevano i monaci. Questo documento rappresenta così la tradizione ideale di uno stile di vita molto disciplinato in ogni aspetto.
            </dc:description>
            <dc:creator> Ignoto </dc:creator>
            <dc:date> 820 circa </dc:date>
            <dc:source> "Atlante delle architetture fantastiche" di Philip Wilkinson</dc:source>
            <dc:format> pergamena </dc:format>
            <dc:format> 113x78 cm </dc:format>
            <dc:relation> Abbazia di San Gallo </dc:relation>
            <dc:relation> Campus Galli </dc:relation>
            <dc:publisher> Architetture fantastiche e dove trovarle </dc:publisher>
            <dc:contributor> Laura Travaglini </dc:contributor>
</collezione>